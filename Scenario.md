Floriano è uno sviluppatore appartenente ad una comunità che si occupa di creare un app per i dispositivi Android. La sua comunità, che ha scelto di utilizzare GitHub per versionare il lavoro fatto, lo invita ad utilizzare SocialCDEforEclipse come plug-in per Aptana, durante lo sviluppo, per massimizzare la collaborazione all'interno della comunità. 
Dopo aver ricevuto l'invito da parte dell'amministratore, Floriano, grazie al wiki "How to install" riesce ad abilitare il plugin per l'utilizzo. Grazie ai dati presenti nella mail inviata dall'amministratore, egli inserisce i dati in modo corretto ed effettua la registrazione. 
Al termine della registrazione sceglie di abilitare 2 dei servizi che il plugin offre: GitHub e Facebook. 
Al termine dell'abilitazione, grazie alla guida, apprende che il sistema necessita di 24 ore per una sincronizzazione completa, quindi sceglie di chiudere il programma e di attendere il giorno successivo. 
Il giorno seguente, Floriano abilita il plugin e sceglie di utilizzare subito la timeline Iteration per scoprire se Antonio, un nuovo membro della comunità, ha risposto al suo commento relativo alla issue n. 38. 
Al termine del caricamento della timeline, Floriano nota un post di Antonio e decide di chiedergli chiarimenti sulla issue.
Dopo una breve conversazione, Floriano decide di iniziare a lavorare sul file SocialCDEview.java che nota aperto nella sezione editor. Per capire se qualche altro membro della comunità avesse già modificato il file, decide di abilitare la timeline Interactive. Nella timeline trova nuovamente i post di Antonio, quindi decide di chiedergli la modifica che lui ha apportato. Grazie alla conversazione, Floriano, scopre che Antonio è riuscito a risolvere un bug riportato nella issue n. 43 che dava problemi da tempo.
Dopo averlo ringraziato, Floriano si reca nella timeline personale di Antonio, per verificare quali fossero le competenze dello stesso attraverso il pannello Skills. Purtroppo scopre che Antonio non aveva ancora associato l'account di Social Proxy Server a quello di LinkedIn, ma decide comunque si seguirlo tramite la timeline Home per poter monitorare i sui post.

